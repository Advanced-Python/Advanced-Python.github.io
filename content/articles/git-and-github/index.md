---
title: מה זה גיט וגיטהאב, ולמה אתה חייב להשתמש בהם

summary: חדש לגיט? רוצה לדעת כיצד לנהל את הקוד שלך בצורה הטובה ביותר? למד את הבסיס של גיט וגיטהאב, והתחל להשתמש בהם עוד היום
description: חדש לגיט? רוצה לדעת כיצד לנהל את הקוד שלך בצורה הטובה ביותר? למד את הבסיס של גיט וגיטהאב, והתחל להשתמש בהם עוד היום!

date: 2021-02-24T22:34:09+02:00

tags:
  - GitHub
  - גיטהאב
  - Git
  - גיט
  - Source Control
  - Version Control
  - ניהול גרסאות
  - קוד פתוח
  - Open Source

cover:
  image: cover.png

draft: true
---

## אז מה זה בעצם GitHub?

גיטהאב הוא אתר שנבנה מעל ומסביב לתוכנת גיט, והוא מאפשר אחסון פרוייקטים בענן ועבודה של מספר רב של אנשים על אותו הפרוייקט. קיימים אתרים המציעים שירות דומה כמו [ביט־באקט](https://bitbucket.org/), [גיט־לאב](https://gitlab.com/) ועוד, אך אחוז הפרוייקטים שמאוחסנים בשירותים שהם לא גיטהאב - זעום.

## קוד פתוח - Open Source

**קוד פתוח** הוא מונח המשמש לציון תוכנה שקוד המקור שלה פתוח ונגיש לכל מי שחפץ בו והוא חופשי לשימוש,
לצפייה, לעריכת שינויים ולהפצה מחודשת לכל אחד ואחת. שיטת פיתוח זו מאפשרת לכל מי שחפץ בכך לקחת
חלק בפיתוח התוכנה עצמה, ולתרום לשיפורה, להוסיף פיצרים חדשים ולתקן באגים.

בעזרת שירות כמו [גיטהאב](#אז-מה-זה-בעצם-github), מפתחים מכל רחבי העולם שלא מכירים אחד את השני כלל יכולים לעבוד ולתרום לאותם פרוייקטים בקלות - וכיום כל אחד יכול ליצור פרוייקט קוד פתוח ולשחרר אותו לעולם - כדי שמפתחים אחרים ישתמשו בו כרצונם וישפרו אותו.

### תוכנות קוד פתוח שכולכם מכירים

במקום לנסות לשכנע אותכם שקוד פתוח הוא טוב, הנה כמה דוגמאות לתוכנות קוד פתוח שאני בטוח ששמעתם עליהם:

- [אנדרואיד](https://source.android.com/): מערכת ההפעלה לטלפונים של גוגל, ונמצאת על יותר מ־70% מהטלפונים, טאבלטים וכו' בעולם.

- [לינוקס](https://github.com/torvalds/linux): מערכת הפעלה המשומשת בעיקר בחוות של מחשבים ושרתים. נוצרה כדי להיות ידידותית למפתחים, ולא בהכרח למשתמש הפשוט.

- [פייתון](https://github.com/python/cpython): שפת התכנות פייתון, כמו רוב שפות התכנות בעולם מבוססת כולה על קוד פתוח. בנוסף, בגלל הדרך שבה פייתון בנוי, כל הקוד לכל הסיפריות של פייתון גם הוא זמין לכל אחד שמשתמש בהן.

- [תוכנת שידור פתוחה (OBS)](https://github.com/obsproject/obs-studio): תוכנה לשידור שידורים חיים והקלטת סרטונים, פודקאסטים וכדומה. חינמית לגמרי, ומובילה בסצנת השידורים החיים.

- _ועוד רבים וטובים..!_

{{< figure src="open-source-popular-projects.png" title="תוכנות קוד פתוח שכולכם מכירים" caption="משמאל לימין, מלמעלה למטה: אלקטרון, גיטהאב, גו, לינוקס, או־בי־אס, פייתון, ריאקט, טייפ־סקריפט, וי־אס־קוד, וייו, נוד־ג'י־אס, אובונטו.">}}

### קוד פתוח הוא קוד טוב

אני יודע, בהתחלה כל הקונספט הזה עלול להשמע נוראי - כל אחד יכול לעשות מה שהוא רוצה עם הקוד שלך,
ו"לגנוב" קוד שעבדת עליו כל כך הרבה זמן. בנוסף, אם לדוגמא, החנות האינטרנטית שלך בנויה על קוד פתוח, כל אחד
יכול להסתכל על הקוד של האתר, לחפש בו פרצות ולהשתמש בקוד הפתוח לרעתך.

**האמת היא, שבדרך כלל המצב הוא הפוך:** על כל אדם שמחפש פרצה יש פי כמה וכמה אנשים שמנסים לחפש
בדיוק את אותה הפרצה כדי לתקן אותה, ובדיוק מהסיבה הזו תוכנות קוד פתוח הרבה יותר מאובטחות, מהירות, ובאופן כללי פשוט טובות יותר. 😎

מהניסיון האישי שלי אני יכול להגיד שלמדתי רבות מקוד פתוח - אם לדוגמא השתמשתי בסיפריית פייתון ונתקלתי בבעייה כלשהיא, הייתי יכול פשוט לצלול לתוך הקוד של הספרייה, להבין בדיוק איך הוא עובד ולתקן את הבעיה אצלי. גם במהלך תרומה לקוד פתוח לומדים המון, גם אם אתם מוסיפים פיצר קטן מאוד.
